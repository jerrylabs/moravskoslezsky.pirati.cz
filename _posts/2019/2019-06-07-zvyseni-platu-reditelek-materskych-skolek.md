---
layout: post
category: CLANKY
title: 'Piráti v Opavě usilují o zvýšení platů ředitelek mateřských škol'
date: 2019-06-07T08:00:00.000Z
author: Zuzana Klusová
authorId: zuzana.klusova
image: posts/skolky.jpg
tags:
  - Školství
  - Opava
  - Hana-Brňáková
  - Gabriela-Lacková
---

Opava, 7. června 2019 – **Ředitelkám mateřských škol v Opavě by mohla být od počátku nového školního roku přiznána 11. platová třída. Zvýšení mezd o jednu platovou třídu umožňuje školský zákon a řada měst už vedení školek vyšší odměny odsouhlasila.  Opava mezi ně zatím nepatří. To by se mělo ale brzy změnit. Pirátská náměstkyně pro oblast školství Hana Brňáková návrh předloží radě města už příští týden. Pokud ho vedení města odsouhlasí, přidáno dostanou už od září. “Ředitelkám mateřských škol, které odvádějí dobře svou práci a mají velkou zodpovědnost, by měla náležet všude stejná odměna. Pokud návrh projde a já věřím, že ano, Opava se připojí k městům jako je Ostrava, Brno, Praha nebo Pardubice,” komentuje Hana Brňáková. Prostředky na zvýšení mezd přitom nepůjdou z rozpočtu města, ale přispívá na ně Moravskoslezský kraj.**

<hr />

Zařazení ředitelek a ředitelů MŠ do vyšší platové třídy je už dlouho zavedeno ve středočeském kraji, ústeckém a v jihomoravském kraji dokonce už 11 let. O tom, jak náročnou prací je vedení mateřské školy, se pirátská náměstkyně osobně přesvědčuje při osobních návštěvách opavských mateřských škol. 

>„Vnímám velkou odpovědnost, která leží na bedrech ředitelek mateřinek. Starají se o výchovu a vzdělávání našich dětí, jejich bezpečnost, řeší spolupráci s rodiči a pomoc rodinám v různých situacích. Ředitelky mají na svých bedrech spoustu administrativy, odpovídají za finance a hospodaření a hlavně také za celý tým lidí podílejících se na hladkém fungování školky od vzdělávání, přes stravování až po údržbu areálu. Za to jim patří velký dík, navýšení platové třídy je jen malou satisfakcí za jejich neutuchající profesní nadšení, lásku k dětem a k tomuto povolání,“

dodala Brňáková. 

- - -
