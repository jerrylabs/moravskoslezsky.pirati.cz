---
layout: post
category: CLANKY
title: '#3 Pravda bolí: Co všechno jste možná slyšeli o amerických volbách'
date: 2020-11-12T02:00
authorId: daniel.galuszka
author: Daniel Galuszka
image: posts/shutterstock-1196195281.jpg
tags:
tags:
  - Ostrava
  - Pravda-bolí
  - Dezinformace
  - Hoax
  - Daniel-Galuszka
---

Ostrava, 12. listopadu 2020 – **V dnešním díle série #PravdaBolí si odpočineme od koronaviru a přesuneme se za Atlantický oceán do USA. Už v [předchozím díle](https://moravskoslezsky.pirati.cz/aktuality/pravda-boli-2-covid-19-vyhani-tehotne-zeny.html) jsme vám doporučovali dokument s názvem  &bdquo;[Agenti chaosu](https://www.csfd.cz/film/909827-agenti-chaosu/prehled/)&ldquo;, který mapuje dezinformační kampaň během amerických voleb v roce 2016. Ani rok 2020 v tom nebyl výjimkou. Zde nabízíme přehled dezinformací, které zasáhly i české digitální prostředí**

<hr />

Pojďme to vzít od začátku. Donald Trump se hned po skončení volební noci [prohlásil za vítěze](https://ct24.ceskatelevize.cz/svet/3221554-trump-ve-svem-projevu-opet-rekl-ze-vyhral-biden-v-souvislosti-s-demonstracemi-vyzval-ke) a [odmítl respektovat hlasy odevzdané korespondenční volbou](https://ct24.ceskatelevize.cz/svet/3221479-trumpova-kampan-se-obraci-na-soudy-chce-pozastavovat-scitani-i-prepocitavat-hlasy). Hned vzápětí rozjel svůj dezinformační narativ, který údajně dokazuje, že se dá korespondenční volba zneužít.

### Neexistující voliči
>Možná jste slyšeli, že se voleb zúčastnili i voliči, kterým je přes 100 let a dle záznamů jsou už po smrti. V českém prostředí tuto fámu šíří klasické dezinformační weby jako [arfa](https://www.arfa.cz/jejda-ve-volbach-v-usa-volili-demokratickou-stranu-volici-kterym-je-120-let-nebo-uz-jsou-davno-po-smrti-tady-je-dukaz-video-z-databaze-demokracie-az-za-hrob-jste-i-vy-v-databazi-volicu-usa-zji/#.X6zpP2hKiM9) nebo [AC24](https://ac24.cz/en/-/volebni-podvod-118-let-stary-muz-ktery-zemrel-v-roce-1984-hlasoval-ve-volbach-v-roce-2020). Jaká je realita? Detroitský volič jménem William Bradley řekl serveru [PolitiFact](https://www.politifact.com/factchecks/2020/nov/05/facebook-posts/no-dead-voter-named-william-bradley-didnt-vote-det/?fbclid=IwAR2uKdjn9iqk4degSFOA2zx9mykixZlmcW8JOTc5LARLO1K8fSPf7ZO_JSc), že chtěl volit korespondenčně a že mu přišly volební lístky i pro jeho mrtvého otce Williama Bradleyho staršího. Bradley mladší tento volební lístek zlikvidoval, zatímco svůj odeslal. Volební komise pak udělala administrativní chybu a hlas započítala jako hlas jeho otce. Podobně tomu bylo i v [dalších případech](https://www.logically.ai/factchecks/library/0dd425c5). Taky jste možná slyšeli, že Trumpův protikandidát Joe Biden poskočil ve sčítání výsledků v Michiganu zničehonic o 138 tisíc hlasů. I tentokrát se jedná o lidskou chybu, které se dopustil [pracovník zpravodajského webu](https://eu.freep.com/story/news/politics/elections/2020/11/04/michigan-election-ballots-mail-absentee-hour-count-update/6161367002/), tedy nikoliv pracovník sčítací komise. Chyba byla vzápětí odstraněna, ale i ta chvilka stačila k tomu, aby z této relativně nevinné záležitosti udělali dezinformátoři kauzu, kterou dokonce [sdílel i samotný Donald Trump](https://www.vox.com/recode/2020/11/4/21549710/biden-michigan-votes-trump-retweet-election-map). Velké pobouření rozpoutala i fáma, že v bylo ve Wisconsinu odevzdáno více hlasů, než kolik je tam oficiálně registrovaných voličů. Že se jedná o bohapustou lež [oficiálně vyvrátila](https://apnews.com/article/fact-check-wisconsin-vote-vs-voters-afs:Content:9672223) wisconsinská volební komise. 

### Ničení volebních lístků pro Donalda Trumpa
>Mimo údajně zfalšované připočítávání lístků ve prospěch Bidena přišli konspirátoři rovněž z celou řadou údajných důkazů, že spiklenci napříč Spojenými státy likvidují hlasy pro Trumpa. Jako obvykle k tomu konspirátoři zneužili fotky a videa pocházející odjinud. Možná jste narazili na údajné ničení republikánských volebních lístků, které byly ve skutečnosti [falešnými bankovkami](https://news24online.com/news/Gadgets/pakistan-is-destroying-fake-indian-currency-find-out-how-31/), přičemž [video pochází z Pákistánu](https://www.youtube.com/watch?v=mUDiiAFEDHw&fbclid=IwAR2iE_ABd4Aw7mifbt41RvwO66O6cxI-6nkQfTpgFXu-MDN3TbHe-Fi6j8U). Známá je rovněž fotografie lístků pohozených u silnice, která ve skutečnosti [pochází z roku 2018](https://www.nj.com/camden/2018/10/mail_carrier_dumped_hundreds_of_letters_on_side_of_road_and_quit.html?fbclid=IwAR1fdCHdo8q_-AL2rvb80XWMdnUhnUj_73zrDquituEEOczj_3V8LS0Bbpc) a váže se k nezodpovědnému a později vyhozenému pošťákovi.

### Pozorovatelé republikánské strany
>Opravdu velké rozhořčení pak rozpoutalo údajné nepřipuštění republikánských pozorovatelů voleb ke sčítání hlasů. Tuto dezinformaci postavenou na učebnicové metodě &bdquo;⅓ pravdy, ⅓ nepravdy, ⅓ nevyřčené reality&ldquo; dodnes [šíří a živí sám Donald Trump](https://twitter.com/realDonaldTrump/status/1324139647111409667). Pojďme postupně. Třetina pravdy se zakládá na tom, že sčítací komise opravdu [zabránili republikánům](https://eu.freep.com/story/news/politics/elections/2020/11/05/trump-speech-election-2020-detroit-michigan/6182170002/), aby se ke sčítání připojili. Třetina nepravdy se skrývá ve vyfabulovaném motivu - tedy že důvodem bylo zabránit republikánům v dohledu. A konečně, třetina nevyřčené reality odkrývá, že republikáni měli v Detroitu zákonný [nárok na 134 pozorovatelů](https://eu.detroitnews.com/story/news/politics/2020/11/04/poll-challengers-converge-detroit-amid-close-election-results/6161484002/), který naplnili a volební komise pak zcela pochopitelně nevpustily do volebních místností žádné další osoby, jak je tomu běžné i v českých poměrech. 

To by bylo pro tentokrát vše. Stejně jako [posledně](https://moravskoslezsky.pirati.cz/aktuality/pravda-boli-2-covid-19-vyhani-tehotne-zeny.html) mi na závěr dovolte, abych vám nabídnul krátký vzdělávací film o dezinformacích s názvem &bdquo;[Co dokáže lež?](https://www.jsns.cz/lekce/194628-co-dokaze-lez)&ldquo; který si lze přehrát zdarma

**Zahlédli jste na internetu něco, co vám přijde jako nesmysl, ale spousta vašich známých tomu věří? Zašlete nám prosím odkaz nebo celý příspěvek na mail daniel.galuszka@pirati.cz a my vám informaci ověříme, nebo ji zařadíme do dalšího dílu našeho seriálu #PravdaBolí.**

---

Úvodní obrázek zdroj: Aleksandr Davydov ([fizkes](https://www.shutterstock.com/cs/g/fizkes "fizkes")), ID stock fotografie bez autorských poplatků: 1196195281, [ze Shutterstock](https://www.shutterstock.com/cs/image-photo/confused-millennial-man-sitting-alone-on-1196195281)

- - -
