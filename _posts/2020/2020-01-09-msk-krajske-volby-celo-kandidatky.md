---
layout: post
category: CLANKY
title: 'Moravskoslezští Piráti si zvolili čelo kandidátky do krajských voleb'
date: 2020-01-09T08:00:00.000Z
author: Jana Ožanová
image: posts/zuzana-klusova.jpg
tags:
  - Moravskoslezský-kraj
  - KS-Moravskoslezsko
  - Volby
  - Zuzana-Klusová
---

Ostrava, 9. ledna 2020 – **Piráty v Moravskoslezském kraji povede Zuzana Klusová, která je místopředsedkyní krajského sdružení a zastupitelkou v Karviné. Dlouhodobě se věnuje mediálnímu poradenství a PR především v neziskové sféře. Do čela kandidátky byli dále zvoleni Arnošt Žídek, vysokoškolský pedagog z Ostravy a spoluzakladatel Math Support Centre pro výuku matematiky na VŠB, Jan Nezhyba, havířovský zastupitel a garant Pirátů pro oblast životního prostředí,  Jiří Demel, IT manažer z Příboru a dlouholetý člen krajského předsednictva a Leonard Varga, frýdeckomístecký zastupitel s odpovědností za gesci dopravy. Piráti o tom v prosinci rozhodli v elektronické volbě.  Další místa kandidátky si členská základna zvolí v polovině ledna.**

<hr />

Volby do krajských zastupitelstev se uskuteční letos na podzim. Pro Piráty je to velká výzva. Do minulých krajských voleb v roce 2016 totiž zasáhli minimálně a v kraji dosud nemají žádného zástupce.

>„Od té doby jsme výrazně posílili a komunální volby ukázaly, že voličskou základnu a podporu v kraji máme. Každý mandát pro nás bude úspěchem. Čím více jich bude, tím snáze budeme prosazovat naši vizi rozvoje kraje. Hlavním tématem bude transformace průmyslového regionu na kraj rozmanitější, propojenější a bohatší. Bohatší nejen ve smyslu finančním, ale především bohatším na příležitosti. Nechceme, aby za nimi museli lidé odjíždět jinam. K tomu by nám měly pomoci investice do inovací a chytrých řešení, ale také do rozvoje vzdělávání zaměřeného na flexibilitu a kreativitu. Postupující digitalizace a robotizace v průmyslu bude totiž klást vyšší nároky právě na tyto kompetence,”

uvádí nově zvolená lídryně Zuzana Klusová.

---

Úvodní obrázek zdroj: [Zuzana Klusová]({{'zuzana-klusova' | prepend: '/lide/' | relative_url}}) \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

- - -
