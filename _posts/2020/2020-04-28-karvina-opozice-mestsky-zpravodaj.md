---
layout: post
category: CLANKY
title: 'Piráti v Karviné slaví úspěch: Opozice konečně dostane prostor v městském zpravodaji!'
date: 2020-04-28T08:00:00.000Z
author: Jana Ožanová
image: posts/zuzka-karvinsky-zpravodaj.jpg
tags:
  - Karviná
  - Zuzana-Klusová
---

Karviná, 28. dubna 2020 – **Malý pokrok pro Karvinou, velký pro karvinské Piráty! Opoziční zastupitelé i veřejnost nově dostanou prostor pro své názory v Karvinském zpravodaji. Že by to měla být samozřejmost, protože to ukládá tiskový zákon? Bohužel zdaleka ne všude. Doteď pirátské zastupitelce Zuzaně Klusové redakce všechny zaslané příspěvky odmítla zveřejnit.**

<hr />

> „Naposledy jsem žádala o uveřejnění vyjádření k tématu pokračování těžby. Šlo o reakci na jednostranný článek, v němž vedení města tvrdilo, že další těžba v podstatě nikoho a nic neohrozí. S tím jsem rozhodně nemohla souhlasit, ale prostor ve zpravodaji jsem jako vždy nedostala,“

uvedla Zuzana Klusová dosavadní zkušenost s místním zpravodajem.

Karvinský zpravodaj vyšel jako jeden z nejhorších také v hodnocení spolku Oživení, který se problematice radničních periodik věnuje dlouhodobě a porovnává je. Index plurality názorů byl 0, politický obsah ale přitom tvoří více než polovinu obsahu.

Podle nových pravidel se opoziční zastupitelé musí vejít do 900 znaků včetně mezer, ale i tak je to pokrok. Po několika letech snažení, spoustě neúspěšných pokusů o uveřejnění článků a několika interpelacích se Pirátům podařilo přimět vedení města k vytvoření nových pravidel pro zveřejňování příspěvků v městském zpravodaji. Zastupitelé je jednomyslně schválili na včerejším zasedání.

O uveřejňování příspěvků bude ovšem stejně jako doteď rozhodovat redakce.

> „To rozhodně není ideální řešení. Tím by pro nás bylo ustavení redakční rady, kde by jednotliví členové byli voleni zastupitelstvem a svého zástupce by v ní měla také opozice. Uvidíme, jak se nová pravidla osvědčí v praxi, ale jsme rádi i za tento pokrok,“

uzavřela Zuzana Klusová.

Zde najdete [hodnocení Karvinského zpravodaje](https://hlasnatrouba.cz/periodikum/Karvin%C3%A1/Karvinsk%C3%BD+zpravodaj/M%C4%9Bsta+2018).

---

Úvodní obrázek zdroj: [Zuzana Klusová]({{'zuzana-klusova' | prepend: '/lide/' | relative_url}}) /Piráti/ \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

- - -
