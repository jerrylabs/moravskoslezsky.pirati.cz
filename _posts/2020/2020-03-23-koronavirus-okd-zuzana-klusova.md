---
layout: post
category: CLANKY
title: 'Koronavirus vs. OKD: Karvinská zastupitelka za Piráty vyzývá k omezení provozu'
date: 2020-03-23T08:00:00.000Z
author: Mediální odbor
image: posts/budova-okd.jpg
tags:
  - Karviná
  - OKD
  - Koronavirus
  - Zuzana-Klusová
---

Karviná, 23. března 2020 – **Karvinská zastupitelka a lídryně Pirátů v Moravskoslezském kraji Zuzana Klusová poslala premiéru Andreji Babišovi (ANO) a šéfovi ústředního krizového štábu Romanu Prymulovi otevřený dopis. Upozornila v něm, že další chod těžařské OKD může pro Karvinsko představovat v kontextu koronavirové krize vážné riziko. Firma ale o omezení nebo zastavení produkce zatím neuvažuje.**

<hr />

Podle Zuzany Klusové je na Karvinsku podíl potenciálně ohrožených skupin obyvatel vyšší než jinde a provoz OKD tak přináší řadu rizik v souvislosti se zajištěním bezpečnosti zaměstnanců. Dosud zavedená opatření nemusí být dostatečná. Například účinnost namátkového měření teploty zaměstnanců je minimálně diskutabilní. Víme, že nákazu přenášejí také lidé bez příznaků.

> „Svědectví horníků, kteří se na nás obracejí, hovoří o tom, že v rubání i následně při přepravě několika desítek osob v jedné kleci na povrch ne všichni dodržují povinnost mít po celou dobu na ústech respirátor. Dalším rizikovým faktorem jsou společné sprchy, společné prostory i stravovací zařízení. Karviná je přitom městem s vysokým podílem seniorů a vysokým výskytem lidí se sníženou imunitou a nemocemi dýchacích cest,”

vysvětluje důvody, proč by považovala za zodpovědné provoz závodu po nezbytnou dobu omezit na minimum. Na nedostatečná preventivní opatření a vysoké riziko šíření nákazy přitom pirátská zastupitelka upozornila Krajskou hygienickou stanici i odborovou organizaci již 18. března. Opatření byla poté zpřísněna.

> „OKD nařídilo všem zaměstnancům nosit ochranu dýchacích cest. Problémem je ovšem nedostatek respirátorů. Dříve s jejich dostupností nebyl problém, horníci měli klidně 3 nebo 4 na směnu. Ani tak je ale všichni při práci nenosili. Nyní mají podle našich informací pouze jediný kus na celou směnu. Při fyzicky namáhavé práci v dole při teplotě nad 30 stupňů Celsia ovšem není prakticky možné vydržet s jediným respirátorem. Promočí se a nadále v něm nelze dýchat a je v zásadě nefunkční. Není fér přenášet zodpovědnost pouze na zaměstnance, pokud nemají adekvátní množství ochranných pomůcek a pokud ani jinde nelze zajistit bezpečný provoz. Některá pracoviště například prakticky nelze desinfikovat,“

vysvětluje Zuzana Klusová.

Předseda Sdružení hornických odborů OKD Rostislav Palička řekl ČTK, že odbory s vedením firmy o situaci neustále jednají.

> „Pracuje se na tom, aby se počty rozmělnily tak, aby se lidé co nejmíň potkávali, aby byli v co nejmenších skupinách. Zajišťují se ochranné pomůcky. Kdybychom byli přesvědčeni, že opatření zaměstnavatele jsou nedostačující, nebo v případě prvního náznaku zavlečení nákazy, budeme požadovat přerušení těžby,”

řekl Palička.

Piráti v Karviné budou vývoj situace nadále bedlivě sledovat.

---

Úvodní obrázek zdroj: [Zuzana Klusová]({{'zuzana-klusova' | prepend: '/lide/' | relative_url}}) /Piráti/ \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

- - -
